<page>

<title>robot</title>

<menu>
<item><a href="#sysadmin">Administratorzy</a></item>
<item><a href="#webmaster">Webmasterzy</a></item>
<item><a href="mailto:agent@nutch.org">Kontakt</a></item>
</menu>

<body>

<p> Jeśli czytasz ten tekst, to prawdopodobnie widziałeś w logach swojego
serwera jak nasz robot indeksujący odwiedzał twoje strony. Kiedy my odwiedzamy
serwery w celu zbudowania indeksu, używamy nagłówka "User-agent" zawierającego
tekst "NutchOrg". Jeśli tekst, który widzisz, to "Nutch" lub "NutchCVS",
to prawdopodobnie jakiś deweloper testuje nową wersję naszego robota, lub
też ktoś uruchamia własną kopię wyszukiwarki.</p>
<p> Jesteśmy projektem Open Source, który stara się zbudować narzędzie
użyteczne dla szerokiego ogółu. Dlatego też jest dla nas naturalne, że chcemy
być dobrymi obywatelami sieci (netizens). Jeśli zauważycz, że nasz robot
zachowuje się niepoprawnie, prosimy o krótką wiadomość na adres 
<a href="mailto:agent@nutch.org">
agent@nutch.org</a>, a my sprawdzimy na czym polega
problem.</p>
<p> Nasz robot pobiera i przetwarza pliki "robots.txt", jak również
sprawdza znaczniki META w plikach HTML. Są to standardowe sposoby, przy
pomocy których webmasterzy mogą informować roboty indeksujące o tym,
które części serwisu robot może odwiedzać.</p>

<h3><a name="sysadmin">Administratorzy / robots.txt</a></h3>
<p> Jesteśmy projektem Open Source, więc prosimy o zrozumienie, że
niepoprawnie zachowujący się robot, który przedstawia się w polu
Agenta naszym tekstem, może nie należeć do nas. Nasz kod źródłowy
dostępny jest dla wszystkich, którzy mają ochotę coś z nim zrobić.
Mimo to, czy należy on do nas czy też nie, będziemy wdzięczni za
powiadomienie nas o zaobserwowanym złym zachowaniu. Jeśli to możliwe, prosimy
o podanie nazwy domeny oraz fragmentu logu serwera świadczącego o nadużyciu.
Można się z nami skontaktować pisząc na adres <a
 href="mailto:agent@nutch.org">
agent@nutch.org</a> .</p>

<p> Nasz robot przestrzega reguł zawartych w standardzie "robots.txt", opisanych w <a
 href="http://www.robotstxt.org/wc/exclusion.html#robotstxt">
http://www.robotstxt.org/wc/exclusion.html#robotstxt</a>.  W zależności od
konfiguracji, nasz robot może przestrzegać różnych konkretnych reguł.
Postanowiliśmy zawsze przestrzegać reguł o nazwie "Nutch", żeby w prosty
sposób można było zabronić naszemu robotowi odwiedzania stron. A oto
szczegóły dla różnych przypadków:</p>

<ul>
  <li> Jeśli uruchamiamy robota w celu zapełnienia naszego indeksu, przedstawiamy
  się jako "NutchOrg", i przestrzegamy reguł dla "NutchOrg" jeśli istnieją, lub
"Nutch",   lub "*". </li>
  <li> Jeśli ktoś uruchamia niezmodyfikowaną wersję robota pobraną z CVS
  (włączając w to przypadki kiedy my sami testujemy robota), przedstawia się
  on jako "NutchCVS", i przestrzega reguł dla "NutchCVS" jeśli istnieją,
  lub "Nutch", lub "*". </li>
  <li> Pełne wersje produkcyjne naszego robota przedstawiają sie jako "Nutch",
  i przestrzegają reguł dla "Nutch" lub "*". </li>
</ul>

<p> Jeśli na swoim serwisie chcesz zabronić odwiedzin wszelkich robotów, to
w pliku "robots.txt" umieść: </p>
<blockquote>
  <pre>User-agent: *<br/>Disallow: /<br/> </pre>
</blockquote>
<p> Aby zabronić odwiedzin robota Nutch <b>z wyjątkiem przypadku</b> gdy buduje on
indeks demonstracyjny Nutch.Org, umieść następującą pozycję w pliku "robots.txt": </p>
<blockquote>
  <pre>User-agent: Nutch<br/>Disallow: /<br/><br/>User-agent: NutchOrg<br/>Disallow: <br/> </pre>
</blockquote>
<p> Aby zabronić wszelkich odwiedzin robota Nutch: </p>
<blockquote>
  <pre>User-agent: Nutch<br/>Disallow: /<br/> </pre>
</blockquote>

<h3><a name="webmaster">Webmasterzy / Znaczniki META dla robotów</a></h3>
<p>Jeśli nie masz uprawnień do wprowadzania zmian do pliku
/robots.txt na swoim serwerze, to i tak możesz przekazać robotom żeby nie
indeksowały twoich stron lub nie podążały za twoimi odnośnikami.
Standardowym sposobem jest zastosowanie znaczników META, jak to opisano w <a
 href="http://www.robotstxt.org/wc/meta-user.html">
http://www.robotstxt.org/wc/meta-user.html</a>. </p>

<p> Jeśli chcesz poinformować robota Nutch, lub jakiegokolwiek innego, żeby
nie indeksował twoich stron lub odnośników, wstaw następujące znaczniki META
do części HEAD w plikach HTML:</p>
<blockquote>
  <pre>&lt;meta name="robots" content="noindex,nofollow"&gt;<br/> </pre>
</blockquote>
<p> Oczywiście, można kontrolować polecenia "index" i "follow"
niezależnie.  Słowa kluczowe "all" lub "none" również są dozwolone, 
i oznaczają odpowiednio "index,follow" lub "noindex,nofollow".  Parę
przykładów: </p>
<blockquote>
  <pre>&lt;meta name="robots" content="all"&gt;<br/>&lt;meta
  name="robots" content="index,follow"&gt;<br/>&lt;meta name="robots"
  content="index,nofollow"&gt;<br/>&lt;meta name="robots"
  content="noindex,follow"&gt;<br/>&lt;meta name="robots"
  content="none"&gt;<br/>  </pre>
</blockquote>
<p> Jeśli nie ma powyższych znaczników META (tzn. nie występuje ani "nofollow",
ani "none"), Nutch uzna że dozwolone jest indeksowanie stron i odnośników. </p>

</body>
</page>
