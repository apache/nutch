<page>

<title>O Projekcie</title>

<menu>
 <item><a href="http://lucene.apache.org/nutch/credits.html">Podziękowania</a></item>
 <item><a href="http://lucene.apache.org/nutch/index.html">Status</a></item>
</menu>

<body>

<p>Projekt Nutch jest niedawno powstałą inicjatywą zmierzającą do zaimplementowania
serwera wyszukiwania stron WWW, na licencji Open Source.</p>

<p>Wyszukiwarka sieciowa to podstawowe narzędzie do celów nawigacji
internetowej - a jednak liczba dostępnych wyszukiwarek maleje. Obecna oligarchia
kilku wiodących wyszukiwarek może wkrótce przerodzić się w monopol, w którym
jedna firma będzie niemal całkiem kontrolowała wyszukiwanie dla swoich
komercyjnych celów. Nie byłoby to dobre dla użytkowników Internetu.</p>

<p>Nutch oferuje przejrzystą alternatywę dla komercyjnych wyszukiwarek.
Tylko rezultatom szukania opartym o technologię Open Source można w pełni zaufać,
że nie są stronnicze (a przynajmniej ich stronniczość jest jawna). Wszystkie
główne wyszukiwarki stosują niejawne metody sortowania rezultatów, i nie
wyjaśniają dlaczego dana strona uzyskała taki wynik a nie inny. Co więcej,
niektóre wyszukiwarki decydują o tym, które strony umieścić w swoim indeksie,
na podstawie opłat a nie rzeczywistej wartości użytkowej stron. W
przeciwieństwie do nich Nutch nie ma nic do ukrycia, i nie ma motywacji żeby
uzależniać rezultaty wyszukiwania lub indeksowania od czegokolwiek innego niż
 chęci dostarczenia użytkownikom jak najbardziej wiarygodnych rezultatów.</p>

<p>Projekt Nutch pragnie umożliwić każdemu łatwą i efektywną instalację
wyszukiwarki sieciowej światowej klasy. Jest to niemałe wyzwanie. W celu
osiągnięcia sukcesu, oprogramowanie Nutch musi być w stanie:</p>
<ul>
  <li>pobrać kilka miliardów stron na miesiąc</li>
  <li>zarządzać indeksem tych stron</li>
  <li>przeszukiwać indeks nawet 1000 razy na sekundę</li>
  <li>zapewniać wysoką jakość wyników wyszukiwania</li>
  <li>działać przy zachowaniu minimum kosztów</li>
</ul>

<p>Takie cele są prawdziwym wyzwaniem. Jeśli jesteś przekonany o
zaletach tego projektu, to możesz nam pomóc jako <a
href="http://www.apache.org/dev/">deweloper</a> lub poprzez <a
href="http://www.apache.org/foundation/contributing.html">darowizny</a>.
</p>

</body>
</page>
