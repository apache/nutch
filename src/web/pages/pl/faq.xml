<page>

<title>faq</title>

<body>

<h3>Dlaczego świat potrzebuje Nutch, skoro wyszukiwarki są za darmo?</h3>

<p>Wyszukiwarek można używać za darmo podobnie jak programu telewizyjnego, ale
tak jak i program tak też rezultaty wyszukiwania podlegają manipulacjom ze
strony różnych kontrolujących je interesów. Jedyny sposób na to, żeby być pewnym co
do obiektywności rezultatów wyszukiwania jest upublicznienie
technologii, która służy do ich wytworzenia. Projekt Nutch pragnie
udostępnić za darmo wysokiej jakości technologię wyszukiwania.</p>
    
<h3>Jak mogę pomóc?</h3>

<p>Jeśli chciałbyś przekazać darowiznę finansową, zajrzyj na stronę o <a
href="donate.html">darowiznach</a>.</p>

<p>Jeśli jesteś programistą, zajrzyj na stronę dla <a
href="developers.html">programistów</a>.</p>

<p>Jeśli masz jakieś inne sugestie, pytania lub uwagi, wyślij je na adres
<a href="mailto:general@nutch.org">general@nutch.org</a>.</p>

<h3>Jak organizację "non-profit" stać na utrzymywanie wyszukiwarki?</h3>

<p>Projekt Nutch to przede wszystkim oprogramowanie, a nie usługa.
Instalacje Nutch na wielką skalę będą operowane prawdopodobnie przez
przedsięwzięcia komercyjne, niezależne od tego projektu, zarabiające na
ogłoszeniach lub czymś podobnym. Jeśli oprogramowanie Nutch okaże się
wystarczająco dobre, być może również istniejące główne wyszukiwarki zaczną
je stosować zamiast swojego obecnego kodu zamkniętego dla publiczności.</p>

<p>Sam projekt Nutch może postanowić, że uruchomi system demonstracyjny
na niewielką skalę, tak żeby ludzie mogli zobaczyć jak to naprawdę działa.
Będzie to wymagało stosunkowo umiarkowanych funduszy.
Projekt Nutch pewnie nigdy nie będzie w stanie obsługiwać instalacji na wielką
skalę, tak żeby ludzie mogli jej używać jako swojej wyszukiwarki na co dzień.
Zostawiamy to przedsięwzięcion komercyjnym, które mogą sobie na to pozwolić.</p>

<h3>Czy Nutch kiedykolwiek będzie tak dobry jak inne wyszukiwarki?</h3>

<p>Mamy nadzieję, że będzie lepszy. Przy pomocy deweloperów i naukowców
z całego świata, mamy nadzieję przewyższyć jakość, którą jest w stanie zapewnić
dowolna pojedyncza firma.</p>

<h3>Jak mogę zabronić robotowi Nutch indeksowania moich stron?</h3>

<p>Przeczytaj o tym na stronie informacyjnej dla <a href="bot.html">webmasterów</a>.</p>

<h3>Jak mogę zapewnić, że Nutch będzie indeksował moje strony?</h3>

<p>Nutch posługuje się katalogiem <a href="http://www.dmoz.org/">DMOZ Open
Directory</a> dla uzyskania początkowych adresów do indeksowania. Tak więc
najlepszą metodą, żeby Nutch zaczął indeksować twoje strony, to
umieścić je w katalogu Open Directory.</p>

<h3>Czy Nutch będzie wyszukiwarką o architekturze rozproszonej, P2P?</h3>

<p>Uważamy, że nie jest obecnie możliwe zbudowanie wyszukiwarki o
architekturze peer-to-peer, która byłaby konkurencyjna dla istniejących
wyszukiwarek. Byłaby ona po prostu zbyt wolna. Zwracanie wyników w czasie poniżej
sekundy jest ważne - pozwala to ludziom szybko przeformułować zapytania tak,
żeby częściej znaleźć to o co im chodzi. W skrócie, szybka wyszukiwarka to
lepsza wyszukiwarka. Nie sądzę, żeby wiele osób chciało używać takiej
wyszukiwarki, gdzie trzeba czekać dziesięć lub więcej sekund na otrzymanie wyników.
</p>

<p>Mimo to, jeśli ktoś chciałby rozpocząć sub-projekt Nutch-a w celu
zbadania możliwości wyszukiwania rozproszonego, bardzo chętnie dodamy go.
Nie sądzimy, żeby tego typu technologie mogły rozwiązać tak trudne problemy
jakie Nutch musi rozwiązać, ale chętnie przyjmiemy dowód na to, że jesteśmy
w błędzie.</p>

<h3>Czy Nutch będzie używał rozproszonego robota, tak jak
<a href="http://www.grub.org/">Grub</a>?</h3>

<p>Rozproszone indeksowanie może zaoszczędzić nieco przepustowości,
ale na dłuższą metę te oszczędności nie są znaczące.
Dobrze działająca wyszukiwarka wymaga więcej przepustowości żeby
wysyłać wyniki wyszukiwania, niż wymaga tego jej robot indeksujący do
ściągnięcia indeksowanych stron. Tak więc zastosowanie architektury
rozproszonej robota nie zmniejsza ogólnego zapotrzebowania na pasmo.
Głównym kosztem operowania wyszukiwarki nie jest indeksowanie, lecz
wyszukiwanie.</p>

<h3>Czy technologia Open Source nie sprawi, że będzie łatwiej wyszukiwarkom
manipulować wynikami?</h3>

<p>Wyszukiwarki bardzo starają się opracować takie algorytmy rankingu,
które są odporne na manipulacje. A jednak firmy zapewniające "lepszy
ranking" i tak są w stanie odtworzyć te algorytmy, i "poprawić" ranking
ich stron. Na przykład, wiele serwisów korzysta z "ferm odnośników" w celu
oszukania algorytmów wyszukiwarek opartych na liczbie połączeń do strony -
a wyszukiwarki odpowiadają na to ulepszeniami swoich algorytmów, żeby
zneutralizować wpływ "ferm odnośników".</p>

<p>W przypadku wyszukiwarki opartej na technologii Open Source takie sytuacje
też będą się zdarzały, ale w sposób jawny. Ta sytuacja podobna jest to
szyfrowania i oprogramowania antywirusowego. Na dłuższą metę, publikacja
takich algorytmów jako Open Source przyczynia się do ich wzmocnienia, bo
więcej ludzi może przebadać kod źródłowy, żeby znaleźć usterki i
zaproponować ulepszenia. Wierzymy więc, że wyszukiwarka Open Source może
potencjalnie byc bardziej odporna na manipulację rankingami.</p>


<h3>Kiedy Nutch zacznie obsługiwać pliki graficzne, PDF itp.?</h3>

<p>Mamy nadzieję, że wkrótce.</p>

</body>
</page>
